# 本人杂谈(非Dan的博客)

> 写这篇文章的初衷,一是半夜发电想串联一下这周发生的点点;  
二是觉得好久没用粤语写东西了,虽然每天聊天都在说,但一旦进行阅读,网络聊天,跟陌生人聊天,就不自觉地切回了普通话,怕对方听不懂带来不必要的麻烦(不过最近一次用粤语买东西的体验,好像排除了这种忧虑.)  
> 那,就回归本心,用粤语讲下自己d"颠野"咯.

## 生活
嗯,已经霖到呢篇野既内容结构有几甘混乱了,基本霖到咩野就写咩野.随便,大机会放系gitignore,大机会唔会有人知我呢个基于爱好翻译既学习记录blog,更何况呢篇既分类,属于"夹带私货",哩埋系Dan既blog入边.亦都有机会语言不通,体唔明广州话而跳过呢篇文章.都系果句:随便.更多系写比自己体,讲下呢排自己既所见所闻,总结下自己既生活,"无病呻吟"一下,无人可以同我讲,我咪写落离咯.机会比斋讲更有纪念意义捏.  
已经唔知去左边了讲到.职业习惯分类一下先:
* 车
* 粤语
* 朋友
* 羽毛球

嗯,好d了,体到关键词都霖到大概事情了.  
调下顺序,发现,我既生活中原来车占左好大一部分.  
由头讲起啦.上个礼拜起,我既电话就比人打爆了.算系每年既例牌环节了:"先生您好,您的爱车已经进入续保周期,是否对XX保险感兴趣呢?最近搞活动优惠很大...blahblahblah..."(转述唔算白话)  

人地618买买买,我,买个保险就"吃土"了(算系白话吧,稳唔到平替更好表达呢个意思了).原来已经自己交左两年保险去了,今年好在平过旧年,不过加埋都皮几野了.(话时话今年个保险返现几时先到,又话3-5个工作日,再唔返我连土都无得吃了).  
应该写呢篇野既又一驱动原因就系,自己储既钱洗得七七八八了,好似要面对现实了.之前有几大手笔,宜家就有几"折堕"了.  

呢个礼拜为左部车,保险保养车位,洗左5千几蚊去了.如果有野做既话应该系一个月工资无了吧.  
讲真边个唔想"既要也要"阿?3年万几公里全部都系自己开了,到交保险比保养费,又唔想出钱了自己,自己霖起都想笑,够贱格.不过既然都无同距地讲,梗系只能鉴硬上啦,自己有无饭吃唔紧要,部车唔衰得,唔可以无依d野咖嘛系咪?  

部车,可以讲系我"矛盾"心理既来源或者体现之一了.  
我好钟意我部凯美瑞,悭油,悭事.一开始仲有起步吱吱声,雨刮器刮唔干净呢两个问题,但系开开下,换左雨刮胶条之后真系无到问题了.我好钟意距个样,好钟意自己边开边听歌果整既舒适,只有果整我先可以除左观察路况之外,咩都唔洗霖.(虽然观察路况都系一件好攰既事)  
有好,当然有唔好.停车,三年了,我一个人开出去仲会为左惊稳唔到位停,刮花人地部车,技术唔掂,而经常稳"藉口"唔开出去.开车有几爽,停车就有几头大."停路边会唔会比人刮花?边度先有停车场?会唔会收费好贵?"种种种种,塞车耽误时间反而唔惊,就惊停车,太多可能,太恐怖了.我究竟要开几耐先唔会惊停车呢?足足三年了真系.  

都系停车,小区停车,保养洗车之后,我先发觉原来我部车都可以似其它车甘"干净",一切既一切,就系唔停树底即可.树枝,自己手洗车,搞到车前盖都有好多条明显划痕了..肉赤到我啊..  
不过唔停树底之后先发现又有其它顾虑:宜家停左系车场尾,之前停左系一个唔错,但反手就比人影左上业主群,话"一车占两位"既车位."好在我无停果个位,如果唔系就系我部车比人影上群了.""呢几日横风横雨,你车后边有几个轻升升既护栏,一野跌落你部车尾度点算""会唔会后边条河冲霖护栏,跌鬼埋你部车落河?"  
唔停系之前树底个位之后,惊部车有咩衣郁既"理由"有几离谱得几离谱.  
又系,见过鬼边个唔惊黑.自从地下停车场比隔离条河冲霖bong墙,浸晒d车之后,我已经唔对呢个小区无咩指望了.自己部车无野就得了.(讲翻把鬼气,部车左前杠比人刮花左,问起物管查监控,"无监控啊,坏左,无钱整".理由多过咩,激鸠坏人)  

讲起划痕又系肉赤,我技术渣,三年出过一次险,后保险卡扣撞松左,保险报整左600几蚊.自己嗨花左两次,自己去补都补左800蚊都有了.只能安慰自己当交学费钱了,"怂"(熬底?)算系对自己既"妥协",自信系无用既,"头有多铁修车有多肉赤".  
除左多d开,我真系唔知点先可以"增长技术"了.  

讲翻矛盾点,嗯,部车落地20几(多谢表妹今日用同价位既ES"提醒"左我).被动甘体过好多其它车,的确有好多好过我呢部既,主要系智能化既车.我部车既智能化,属于老坑程度,个语音听得晒我讲,用得到,已经系不得了了.只能安慰自己我唔需要智能化呢d野了,我买车就系为左开,为左省事,不过唔对比,又点知其它车开起身唔好呢?  

父母全款买我钟意既车,呢件事,已经系我人生最大既幸福之一了.  
以我宜家既实力,完全系配唔上呢部车既.因为我经常会霖,唔吃唔住,要打几耐工,先有可能实现?嗯,To be honest,无答案,庞大到唔敢霖.  
**我究竟做d咩,先可以衬得起部车?"如果我敢追求,我就敢拥有吗?"**

## 粤语
讲件无甘depressing既事阿,可能只不过系你既日常,但对于我属于一个"新世界"了.  
上个礼拜开车出去,一个人去左"闻名已久"既西华路."踩"过好多次点了,之前根本唔知边度停车,就无落车,经住附近周围兜就翻屋企了.呢次我终于make up my mind,稳个停车场diao低部车,逛一下西华路,买d想吃既野了.  

停车虽然又可以讲唔少,不过应该算系一节小小既课程,long long way to go~概括就系翻去挪车叫保安开门,见到个婆婆好开心甘同个保安阿叔系度share d野,(大概系食物?)两个都笑得好开心啊,距地平时应该关系好好吧?见到距地笑我又想跟住距地笑啊,唔知点解..  

翻到正题,路过间排长龙既蛋糕店,系我计划外既店,打算买少少翻屋企比老豆妈子当早餐零食.  
排队既我,日常思前想后,"间野点卖?一斤?一打?蛋糕一底一底卖到我无得卖点算?点比钱?个码系边?距扫我定我扫距?"总之,一番天马行空,要买既野几多钱,反而系最无考虑既一个点.(???)  
快排到我了,我更加留意前面既人点讲自己想买咩,普通话定白话,老板娘又听唔听得明.啊啊啊啊啊点解甘多野要霖???  
终于到我了,有种细个排队打针,打针前体住前面支针吉落手臂既恐惧,坐落张凳,伸出手臂,"悬着的心终于似了"的感觉.  
"-5个蛋糕,一盒饼."  "盒饼可唔可以对半开啊?"  
"-可以"  
呢个真系我?!?!?第一句系我系脑入边,过左无数次得出既"结论",有从前面既人学到既野.之后呢句真系我讲既???距听唔明点算????  
现实就系,我"随口"讲既呢句,表达左我所想,老板娘亦都听得明!!!!!!天啊好爽啊呢种感觉!!!!我之前既顾虑究竟有咩用啊啊啊啊啊!!!!(写呢d既时候我全程系度笑,笑自己霖甘多,笑一次如此顺畅的沟通带来的"爽感").  
**所以,我又系咪真系有必要,对未发生既事情顾虑甘多呢?究竟有无用?**

## 朋友&羽毛球
呢两个其实可以一起讲了.都系今日带离既联想.  
起因系表妹今日稳我打羽毛球,同时朋友又稳我倾起,上个礼拜踩单车兜公园既野.  
"不计划太多反而能勇敢冒险".嗯,突然听到既一句歌词.觉得好合适宜家既心境.  
加埋我同朋友先3个人,加埋表妹先岩好凑够两队双打."会唔会觉得人好少打起无瘾呢?""我既技术又会唔会'带不动'表妹,出丑呢?"  
"星期四先问距地得唔得闲会唔会太迟?距地唔得闲点算?""如果真系打又要去边度打?""去打我洗唔洗开车?我系咪要去表妹屋企接距出离兼翻去?""吃饭系咪去永旺?永旺有无停车位?"  
体落,"老毛病"又犯了,对呢d有既无既又霖一大通."霖甘多系咪真系有用呢?到时又有几多'计划赶不上变化'?"

## Sum
嗯.好夜了,写左个几钟.两点开始写都不知不觉写左甘多,"咖啡"尽力了.岩开始仲有d训唔着,宜家将d想法pour out之后有种发完梦既感觉.大概训教既过程就系"让思绪飘一会"吧.如果系咪埋眼霖呢d我估计已经训着了.  
All in all, 夜了,训了.写唔晒,大概训醒呢d想法就唔见了,再体呢篇文字会觉得"矫情","发癫"了.不过,随便啦,半夜唔颠几时颠啊,"哪有成年人不颠的,硬撑罢了."  
😱老毛病又犯了,写下写下用翻普通话了.真的吗?应该系...zzzzzzzzzzzzZZZZZZ💤